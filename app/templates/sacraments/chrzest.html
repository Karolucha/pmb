<div class="k-card ">
    <h4 class="h4-responsive">Chrzest</h4>
    <div class="card-body">
        <p class="card-text">
            Chrzest święty jest pierwszym sakramentem wtajemniczenia chrześcijańskiego, przez który osoba chrzczona (dziecko – choć nie zawsze) zostaje włączona do Kościoła. Podczas tego sakramentu katechumen (bo tak się nazywa o  soba chrzczona) zyskuje godność dziecka Bożego oraz odpuszczane są mu wszelkie winy i grzechy – w szczególności zmaza grzechu pierworodnego. Chrzest przyjmuje się jeden raz w życiu i wywiera on na osobie go przyjmującej niezatarte znamię. Oznacza to, że raz ochrzczona osoba – gdyby odeszła od Kościoła i postanowiła ponownie wrócić – nie będzie ponownie tego sakramentu przyjmowała. W przypadku dzieci, wolę jego przyjęcia wyrażają w ich imieniu rodzice bądź inni opiekunowie prawni. Tymi, którzy mają zaś rodzicom czynnie pomagać w wychowaniu ich w wierze oraz (szczególnie w przypadku chrzczenia dorosłych osób) być wzorem i podtrzymaniem w wierze są rodzice chrzestni. Stąd też muszą być to dobrzy i praktykujący katolicy, którzy przyjęli I Komunię Świętą, są bierzmowani, mają co najmniej 16 lat i nie posiadają przeszkód moralnych (nie mogą być to osoby rozwiedzione, żyjące w separacji, związku cywilnym lub konkubinacie, zamieszkujący wspólnie z partnerem przed ślubem, homoseksualiści czy wszyscy, którzy otwarcie sprzeciwiają się nauczaniu Kościoła).
        </p>
        <p class="card-text">
            Ponieważ chrzest jest sakramentem bardzo ważnym, nie należy go odkładać i warto dzieci chrzcić, gdy tylko jest to możliwe. W niebezpieczeństwie zagrożenia życia (i tylko wtedy) nieochrzczoną osobę może ochrzcić każdy człowiek, który spełni trzy warunki:
        </p>
        <div id="list2">

            <ol>
                <li><p>
                    Będzie miał intencję (będzie naprawdę chciał) ochrzcić
                </p></li>
                <li><p>
                    Będzie miał wodę (nie mleko, napój a koniecznie wodę)
                </p></li>
                <li><p>
                    Poleje główkę ciała osoby chrzczonej wypowiadając dokładnie następujące słowa (nie wolno ich zmieniać) N (tu podaje się nadawane imię, np.: Janie, Marto), ja ciebie chrzczę w imię Ojca i Syna i Ducha Świętego. Amen.
                </p></li>
            </ol>
            </div>

    </div>
</div>